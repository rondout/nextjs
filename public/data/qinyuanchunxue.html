<h1>沁园春·雪</h1>
<span> 毛泽东</span>
<h4>北国风光，千里冰封，万里雪飘。</h4>
<h4>望长城内外，惟余莽莽，大河上下，顿失滔滔。</h4>
<h4>山舞银蛇，原驰蜡象，欲与天公试比高。</h4>
<h4>须晴日，看红妆素裹，分外妖娆。</h4>
<h4>江山如此多娇，引无数英雄尽折腰。</h4>
<h4>
  惜秦皇汉武，略输文采；唐宗宋祖，稍逊风骚；一代天骄，成吉思汗，只识弯弓射大雕；
</h4>
<h4>俱往矣，数风流人物，还看今朝。</h4>
